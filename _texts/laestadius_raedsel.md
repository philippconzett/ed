---
layout: narrative
title: "Under Nordlysets straaler: Skildringer fra Lappernes land"
author: Sophus Tromholt
publication-date: 1885
source: "Original edition: Tromholt, Sophus. Under Nordlysets straaler: Skildringer fra Lappernes land. Kjøbenhavn: Gyldendalske Boghandels Forlag (F. Hegel & Søn), 1885. Downloaded from Projekt Runeberg (http://runeberg.org/nordlysets/).  Digitized in July 2010 by University of Toronto; adjusted for Projekt Runeberg in July 2013 by Ralph E."
---

# RAEDSELSPERIODEN I KOUTOKÆINO. 333  
&nbsp;&nbsp;&nbsp;&nbsp;&nbsp;&nbsp;De øde, vidt udstrakte Egne, i hvilke Fjældlappen førdes, den Ensformighed, der præger den hele Natur, den uforstyrrede Stilhed, der hviler over disse Polarzonens Marker, kan ikke andet end gjøre et stærkt Indtryk paa hans Sind, og gjøre det modtageligt for overnaturlige Indtryk. Gjærne lytter han derfor til alt, hvad der synes vidunderligt og hemmelighedsfuldt, til alt, hvad der sætter Indbildningskraften og Følelsen i Bevægelse.  
&nbsp;&nbsp;&nbsp;&nbsp;&nbsp;&nbsp;Før 1852 fandtes ingen fast Præst i Koutokæino. Kun to Maaneder eller kortere Tid om Sommeren opholdt en Præst sig der paa Stedet, altsaa paa en Tid, da største Parten af Befolkningen befandt sig ved Kysten. Og Præsten kjendte i Almindelighed saa lidt til Lappernes Sprog, at han som oftest behøvede en Tolk baade i og uden for Kirken.  
&nbsp;&nbsp;&nbsp;&nbsp;&nbsp;&nbsp;I Vinteren 1845 begyndte der at optræde en stærk religiøs Vækkelse i det nærmeste svenske Nabosogn Kares uando, hvor Præsten LÄSTADIUS af alle Kræfter ved de skarpeste, i det mest glødende, ofte ligefrem vulgære eller lascive Billedsprog affattede Prædikener søgte at modarbeide de blandt Lapperne gængse Laster, navnlig Drukkenskab og Rentyveri[^1]*). Ikke allene de Koutokæino Lapper, som hvert Aar plejede at opholde sig i Nærheden af Karesuando, men ogsaa andre, der havde hørt Tale om den mærkelige Præst og de mærkelige Prædikener, rejste nu did for at høre og se, hvad der gik for sig. Dette havde dog endnu ingen videre synlige Følger.  
&nbsp;&nbsp;&nbsp;&nbsp;&nbsp;&nbsp;Men i Vinteren 1847 sendte LÄSTADIUS . Hunde ud for at gø", som han udtrykte sig. Der kom til Koutokæino tre Lapper og tre Kvæner for at prædike Omvendelse. I Følge med dem  
[^1]:) Denne LÄSTADIUS var i øvrigt i mange Henseender en fremragende Mand. Hans Portræt findes i Atlasset til Voyages en Scandinavie". Da han paa flere Maader havde staaet den franske Expedition bi flk han Æreslegionens Kors og det store Værk tilsendt. En Del Aar senere, da han var bleven vakt, opbrændte han det hele. Endnu i vore Dage findes der i det nordlige Skandinavien en talrig Sekt (i Norge især Kvæner), der hylder hans Lærdomme og kalder sig Læstadianere.
